<!-- |ELEMENT|TITLE|BLOCK| -->
Horror
<!-- |ELEMENT|KOZEP|BLOCK| -->

<h1>Horror</h1>

<p>
    <h2>A mostoha és az édesgyermek</h2>
    <div id="mese">
        Egy asszonynak két leánya volt, édes és mostoha.<br>
A mostohát világbe küldte, sütött neki hamuból pogácsát útra.
Ez egy erdőben egy házikóra talált, a házikóban pedig egy cicka és kakaska laktak, ezek evegették a pogácsáját. S valahányszor kértek, adott nekik, mindig azt mondták:<br><br>
- Jó tettedért jót várhatsz!<br>
Éjfél tájban zörgettek az ajtón az Ördögök s ilyképpen szóltak:<br>
- Tányér talpam, loncsos farkam, szép lány mátkám, nyisd ki az ajtót!<br>
- Jaj, édes cickám, kakaskám, mit feleljek?<br>
- Majd felelünk mi érted!<br><br>
Háromszor szóltak az Ördögök, a cicka és kakaska ugyanannyiszor azt felelte, hogy addig nem nyitja meg a leány az ajtót, míg vásznak nem szőnek, drága ruhákat nem hoznak. Az Ördögök mindent hoztak. <br><br>
Mikor már be kellett volna jönni az Ördögöknek, a kakaska elkukoríkolta magát, s mivel a kakasszónak ilyen hatalma van, az Ördögök szurokká váltak. A mostohaleány ekként megszabadult, a drágasággal hazament.<br><br>
Az édesleány megirígylé a sok holmit, az anya még jobban, elküldé tehát őt is, sütött neki zsíros töpörtős pogácsát s ez szinte odaért.<br>
A cicka és kakaska szinte kért tőle:<br><br>
-Jó tettedért jót várj!<br>
De az eltaszigálta őket.<br>
Az Ördögök is eljöttek:<br>
-Tányér talpam, loncsos farkam, szép lány mátkám, nyisd ki az ajtót!<br><br>
-Jaj, cickám, mit feleljek?<br>
-Eb adjon tanácsot! Nem adtál kalácsot!<br><br>
Harmadszor is mondták az Ördögök, ekkor berohantak, szétboncolták, belét a létrákra terigették, arcát kivicsorítva az ablakba tették, lábát a kemencébe, mintha tapasztott volna.<br><br>
Az anyja jött meglátogatni harmadnapra leányát, megörült messziről, mert a beleket fonalaknak nézte s úgy látta, hogy leánya az ablakból kinevet; mikor bement, azt hitte, hogy leánya tapasztással van elfoglalva; de csalódott.<br><br>
(Ipolyi Arnold gyűjtése) <br>
(Bágyi Anna Erzsébet - Csallóközi tündérmesék) <br>
    </div>

    <hr>
    források: <br>
    Bágyi Anna Erzsébet - Csallóközi tündérmesék
</p>